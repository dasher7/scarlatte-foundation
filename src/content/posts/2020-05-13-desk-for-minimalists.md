---
template: blog-post
title: Un sorriso che nasconde tristezza
slug: /sorriso-che-nasconde-tristezza
date: 2020-09-01 12:46
description: Un sorriso che nasconde tristezza
featuredImage: /assets/img_20200812_165833.png
---
*Sola e isolata se ne sta.*\
\
*Come chi passeggia con gli occhi al cielo, per non incrociare sguardi, ma comunque osserva.*\
\
*Come chi sorseggia un drink al bancone di un bar, quando fuori piove e fa freddo.*\
\
*Di tutti è stata ma a nessuno s’è mai concessa, conquistata e mai sedotta.*\
\
*In lei tutti gli altri han trovato rifugio, s’ per mano sua.*\
\
*In lei alcuni han trovato la morte, mai per mano sua.*\
\
\
\
*Alta e nuda, audace, ti si para davanti, orgogliosa come un guerriero.*\
\
*Mostra le rughe e le ferite, perché non nega ciò che è evidente.*\
\
*Gelosa di sé stessa, per la concordia ha avuto la sua dannazione.*\
\
\
\
*Cruda e sanguinante, per strada lasciata e spesso ignorata.*\
\
*Regale e lampante, per mano presa e da tutti apprezzata.*\
\
*Di uomini colti è stata la causa,di uomini barbari ne ha subito gli effetti.*\
\
*Tra uomini e anni, lei è rimasta lei, utopica costante.*\
\
*Ha imparato a ricordare e quindi raccontare senza parlare,*\
\
*A guidarti coi suoi occhi e illuminarti col sorriso,*\
\
*quando è buio e ti lasci cullare dalle sue curve,*\
\
*in un abbraccio che assorbe le acque calme e malinconiche che ti bagnano,di una tristezza che la caratterizza e valorizza.*\
\
*Per lei non si va, a lei ci si abbandona, ammaliati,affascinati e riscaldati dalla sua pelle bianca, dominati e schiacciati da un peso che nessuno può reggere,solo lei, solo lei,per questo, quando decide che è il tuo momento, la guardi un’ultima volta.*